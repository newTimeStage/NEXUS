---
title: 有巢氏纪
author: NEXUS Editorial Team
date: 9763-01-14
category: 演进轨迹
---

# 有巢氏纪

<div align="center">
  <img alt="有巢氏" src="/images/像/有巢氏.jpg" style="max-width: 100%; height: auto;">
</div>

上古之世，人民少而禽兽众，罹禽兽之害，朝夕惕息。凶疠，有众北徙。至于河汾之野，观鼠穴于垝垣，乃斸黄土为窟，垒石束薪以蔽其户，患稍戢焉。然朔方苦寒，南土虽危，民多弗徙。苍梧九嶷之阳，有巢氏生，太古之先觉，识于天地草、木、虫、鱼、鸟、兽，观玄鸟营巢，始创木居。教民析乔柯，绞藤萝，构屋于高木之杪。俾人居巢穴，四维覆以青枝，穹隆结以密蔓，风雨莫侵，爪牙难犯。积鸟兽之肉，聚草木之实，众乃释悬心，脱死厄。天下九头咸归。有巢始君也，广施惠政，声教讫于八荒，动止，群群相聚而尊事之，号曰巢皇。巢皇践祚，徙石楼之山，凿岩为室，处幽洞以治寰宇。后之谓石楼之墟，寿一太易。有巢之治，草木凡易十有五万，历九千世，本通姓氏之后也。

惟厥有巢之民，男渔猎于川泽，女采蕨掘芋于林野。同氏媾合之俗绝，氏内匹俦之禁立。男必婚氏外女，女必适异姓男。若甲氏众男配乙氏众女，乙氏众夫纳甲氏众女，惟系于母，族外群合也。夜则男越族而会，旦必旋归；女终世守族，弗离故地。较昔血胤相婚，实乃人伦之大进。

有巢氏末，天下大寒，冰坚食乏，民始得猎四海之兽，东达扶桑，西至扶林，北抵北海，南及雪原。
