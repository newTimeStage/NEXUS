---
title: 夏二世王启夏后氏纪
author: NEXUS Editorial Team
date: 9763-01-14
category: 演进轨迹
---

# 夏二世王启夏后氏纪

<div align="center">
  <img alt="啓" src="/images/像/啓.jpg" style="max-width: 100%; height: auto;">
</div>



昔在帝大禹，治水八载，至于涂山，遇涂山氏之少女娇，悦而妻之。女娇亦慕禹为治水雄杰，二人情契。禹遂请婚于涂山氏酋，族众咸许，即婚于涂山。翌岁，女娇生子启于涂山，姒姓夏后氏。禹治水十有三载，功成，尧帝密命为十二牧伯，总领十二洲。尧帝崩，舜即天位，禹仍居三公。是时启已长为魁梧之将，禹使典六师。

禹既摄政，舜乃逊位。舜崩，禹立舜孙为嗣，后舜孙亦卒，禹遂即立，称后。禹既立，启年六十余。禹欲立子启，然慕尧、舜禅贤厥德，乃举皋陶为。皋陶年长，未几卒。复举伯益，而斧钺皆付于启。

- **上元五千六百七十七载于庚子**：秋八月，大帝禹东巡狩，崩于会稽。伯益即立于阳邑。启闻之怒曰：“天下乃吾父所创，王位当属吾，益何功焉？”乃举兵围阳邑，为父发丧。伯益惧，变服遁于翼山，遂隐不出。三公群臣开城迎启立。启辞帝号，仍为王，都于安邑。王命更岁曰载。
- **上元五千六百七十八载于辛丑**：春，同姓有扈氏曰：“尧、舜举贤，禹独传子，非天道也。”遂叛。其地近王畿，王亲征之，大战于甘。将战，王誓于师，作《甘誓》，数有扈氏之罪，谓其“侮天慢民”，故奉天讨之。是战也，世袭与禅让之争也。孔子曰：“唐、虞禅，夏后、殷、周继，其义一也。”孟子亦云：“天视自我民视，天听自我民听。”有扈氏逆时，故亡。王昔治军于阳翟，训士卒，明赏罚，故师劲。甘之战，大破有扈，灭其族，俘为隶。乱平，王效大禹涂山之会，秋，享诸侯于钧台。四方诸侯服，巴蜀之夷亦来朝。盖疆土南及巫山矣。王既平天下，命营新邑斟寻，渐肆逸乐。王有六子，皆不肖。少子武观尤暴，王遣之西河。武观蓄众谋逆。
- **上元五千六百七十九载于壬寅**：王训四岳群后曰：“嗟，四岳诸方后，予告尔众！天之有听，民自听尔，天之有视，民自视尔。昔三帝禅位，格诸上帝，弗私天下，实各阴强其氏，私窃厥天下，民自知哉。先大禹命我夏后王，遗九鼎以象天下，普天之下，莫非王土；率土之滨，莫非王臣，唯王司厥公器，允公厥一，咸莫敢私哉。”。冬，王子仲康妇生子相。
- **上元五千六百八十四载于丁未**：王少子武观叛于西河。王使彭伯寿率师伐之，破西河，擒武观。王宥其死，徙之于漳东。武观复立观国，然势微，王不复问。
- **上元五千六百八十五载于戊申**：王崩，寿七十九，号夏后王启。
