---
title: 舜一世帝舜有虞氏纪
author: NEXUS Editorial Team
date: 9763-01-14
category: 演进轨迹
---

# 舜一世帝舜有虞氏纪

<div align="center">
  <img alt="有虞氏" src="/images/像/有虞氏.jpg" style="max-width: 100%; height: auto;">
</div>



昔在尧帝裘十又四祀，虞后瞽叟妇瞽叟生舜于姚墟，姚姓有虞氏。舜目重瞳，因字重华。

舜少聪哲，贤德闻于邻。母早丧，父瞽叟短视，乡人讥其无珠。继母生象，父母宠象，憎舜。象凶悖，阴与父母谋害舜。舜觉，去家。商于负夏，耕于历山，渔于雷泽，陶于河滨，始作井甃，清水予民。舜所至，农者让畔，渔者让泽，陶者不窳，贾者让利。一年成聚，二年成邑，三年成都，营妫汭。

尧帝密闻其贤，召入，封虞方，居妫汭，号虞侯。帝巡四方，舜献治道，帝纳之。时洪泛，贵族骄恣。尧十子不肖，欲传舜。以二女娥皇、女英妻舜，九子从学。二女孝，九子悫。

尧帝赐舜牛羊、仓廪、丝衣、琴。舜迎父母弟同住。继母与象妒，象贪双嫂色，母贪舜财。谋瞽叟，使舜修仓。舜觉，欲拒，继母胁以乞食。舜惧，娥皇、女英授二斗笠。舜上仓，象撤梯焚仓。舜持笠跃，免。三人谢罪，舜不究。复使淘井。舜下井，象填石土。井有侧洞通室，舜遁归。象至舜宅，见舜弈，惊。舜曰：“神护我。”象惧，不复害。

舜摄政，举八恺主百谷，八元主教化。除四凶：流共工于幽陵，放鹳兜于崇山，窜三苗于三危，殛崇伯鲧于羽山。又平四恶：混沌、穷奇、梼杌、饕餮，皆徙荒服。

- **上元五千六百一十岁在癸巳**：尧帝密崩，舜奉上帝之遗命，召帝子丹伯朱入。丹伯朱避舜于房陵，舜让，弗克，遂封朱于房，为侯也。
- **上元五千六百十一岁在甲午**：天下诸氏多酋群后、四岳六卿会于妫汭，朝于舜，奉为天子。虞侯舜立，都于妫汭。帝命施象刑。
- **上元五千六百十二岁在乙未**：帝命廿二官：十二州牧，四岳主历，司空禹主水，司农弃主稷，司徒契主教，司刑皋陶主狱，垂共工，益司虞，伯夷秩宗，夔典乐，龙纳言。三考黜陟。
- **上元五千六百十三岁在丙申**：帝命施实刑。
- **上元五千六百十四岁在丁酉**：帝命营明堂，立诽谤木，设敢谏鼓于庭。
- **上元五千六百十五岁在戊戌**：帝封子钧于虞，率有虞氏；封弟象于有庳，象拓土化蛮；封禹于夏，号夏伯禹。
- **上元五千六百十六岁在己亥**：子钧生章于虞。
- **上元五千六百十九岁在壬寅**：西王母入，献璧与玦。秋大丰，帝作乐《韶》，兴于天下，以化蛮心。
- **上元五千六百廿四岁在丁未**：夏伯禹将兵以入，迫帝逊位，钟、鼓、石、磬、笙、竽之声止。帝训禹曰：“天下非一人天下。”。帝命禹摄政，禹遂专事。
- **上元五千六百廿五岁在戊申**：禹为摄政，代天巡狩，登太室山，祭于诸天上帝。
- **上元五千六百廿六岁在己酉**：帝设太学，命诸帝子并诸氏酋多方王侯伯群后之子入，教以道理，化以一德。
- **上元五千六百廿七岁在庚戌**：帝命行万舞之礼于太学。
- **上元五千六百卅五岁在戊午**：肃慎氏入，贡弓矢三万。帝命之越北冥，拓东荒于东海之外。
- **上元五千六百卅八岁在辛酉**：子钧阴蓄兵谋禹，禹觉。
- **上元五千六百卅九岁在壬戌**：禹揭子钧罪于帝，请殛之。帝封子钧于商，匪有帝命，入则殛之。子钧就封，号商侯钧。
- **上元五千六百四十岁在癸亥**：妇娥皇崩，葬渭滨。
- **上元五千六百卌三岁在丙寅**：竖亥入，献《山海图》。禹更划九州，制岁贡，天下朝。
- **上元五千六百卌五岁在戊辰**：禹奉帝命，南征有苗，三载平。
- **上元五千六百卌九岁在壬申**：禹请帝南巡，帝年往，妇女英从。至苍梧，崩。妇泣竹成斑，投水死。帝葬九嶷零陵，寿计八十有四。世名大舜帝。
