---
title: 尧六世帝密陶唐氏纪
author: NEXUS Editorial Team
date: 9763-01-14
category: 演进轨迹
---

# 尧六世帝密陶唐氏纪
昔帝栔初立，帝栔十六祀，密生。未盈百日，海波暴溢，浸野，温邑几没。时承留亦浸，帝栔东徙平阳于汾水之滨。父往归之，遂家焉。密幼居平阳，性敦厚，不事机巧。父严督学，年十七始理天务。

帝栔卅四祀辛卯，密年十九，入辅。清正惠民，岁余封原阳侯。尧帝裘立，召入辅。尧帝裘衰，立密为天子。

- **上元五千五百七十三岁在丙辰**：尧帝裘崩，天子密立
- **上元五千五百八十五岁在戊辰**：帝徙都原阳。时洪泛未息，江河壅塞。共工氏治水廿载无功，帝亲巡水势，见其堕高堙卑，悖逆水道。
- **上元五千五百八十六岁在己巳**：帝会群岳于原阳，黜共工，举鲧治水。众岳咸荐崇伯鲧，帝曰：“鲧方命圮族，未可。”众固请，乃授之。鲧率修己、龟熙、鸱鸮、应龙、句龙、鹳兜诸族，自壶口始工。断上游以疏下渎，分众掘渠。然汛至堤溃，九载无功。鲧窃息石息壤以固坝，水暂避。帝闻而恶之。
- **上元五千五百九十一岁在甲戌**：或言子朱结党觊位，帝怒，封之于丹水。
- **上元五千五百九十三岁在丙子**：帝衰，会四岳议嗣。众欲立子朱，帝曰：“朱不肖，利一人而害万民，不可。”四岳举舜。帝从议，贞察舜世。舜乃颛顼高阳氏之裔，世为贵胄。颛顼生穷蝉，穷蝉十传至敬康，敬康十传至勾芒，勾芒十传至桥牛，桥牛十传至瞽叟，瞽叟生舜。舜母蚤亡，瞽叟更娶妇，生象。父母爱象，恶舜，舜其容忍，乡人誉之。尧乃征舜，封于虞邑，号有虞氏，称虞侯舜。时天降洪，贵居功骄恣，人祸并起，天下道危。帝十子皆庸，莫能嗣。帝求贤以拯天下。帝见舜，观其行，闻民誉，知舜有德。帝思曰：“吾子愚，不足恃；舜其德可承天位。吾有二女未字，若嫔舜，传之位，可延祚传道，得让名，奚不爲？”秋，帝命二女嫔于舜，命九子友之，使摄事，代天巡狩，格于文祖。
- **上元五千五百九十四岁在丁丑**：崇伯鲧闻舜摄事，怒曰：“吾得地之道，何不为三公！”舜谓帝曰：“四凶乱世，鲧居其一。”帝允之，舜遂共工于幽州，流鹳兜于崇山，窜三苗于三危，殛鲧于羽山。
- **上元五千五百九十五岁在戊寅**：舜以盗息壤罪鲧。鲧子禹请戴罪治水，舜荐于帝。
- **上元五千五百九十六岁在己卯**：帝命禹为司空，继父治水。
- **上元五千五百九十七岁在庚戌**：帝祀诸天上帝，命舜摄政。
- **上元五千五百九十八岁在辛巳**：舜巡四岳八伯，代天牧民。
- **上元五千五百九十九岁在壬午**：鲧恚死于羽山。
- **上元五千六百岁在癸未：禹变父法，疏川浚泽。
- **上元五千六百有一岁在甲申**：司空禹请兵征抗治之族，帝允之。
- **上元五千六百有二岁在乙酉**：司空禹伐曹、魏、屈骜、征有扈氏，克之。
- **上元五千六百有三岁在丙戌**：舜举八恺八元。帝初疑之，舜强用：八恺司百工，八元敷五教。
- **上元五千六百有四岁在丁亥**：舜流混沌、穷奇、梼杌、饕餮四凶。
- **上元五千六百有五岁在戊子**：舜命皋陶制墨、劓、剕、宫、大辟五刑。
- **上元五千六百有六岁在己丑**：舜命筑宫于陶邑，名成阳。
- **上元五千六百有七岁在庚寅**：成阳宫成，尧帝游宿焉。是岁禹功将成，洛龟负书出。
- **上元五千六百有八岁在辛卯**：司空禹治水十三年毕，获玄圭。禹命竖亥步，把算厘土，作《山海图》。
- **上元五千六百有九岁在壬辰**：舜巡十又二州。
- **上元五千六百一十岁在癸巳**：舜献帝以首山铜鼎，帝命召子丹伯朱入，言毕崩于陶邑，葬谷林，寿计八十一。世名尧帝密。舜继立，徙都蒲阪，号虞，陶唐氏绝。
