---
title: 商政典
author: NEXUS Editorial Team
date: 9763-01-14
category: 演进轨迹
---

# 商政典
> 自契至于成汤八迁，汤始居亳，徙先王居。作《帝告》。
### 帝告
维汤既受命，乃告四方曰：“惟我先祖，自契于今八迁，德业昭彰。今我承先王业，还徙于亳。予小子履，夙夜祗惧，不敢怠慢。敬念先王，思其功烈，故徙居还，以昭后世，咸守一德，毋怠惰。尔众臣工，各司其职，毋忘本心，共襄盛举。庶几上下一心，同力协契，以光显我商邦。”
+ ---
> 汤既宅亳，乃作《厘沃》。
### 厘沃
“惟兹新邑，地势攸宜，土厚水深，利耕。今予厘正田亩，均分尔众，使人人有份，家家丰足。

“敬修祭祀，崇奉神明，祈求年谷丰稔，风雨时若。凡我族人，当勤力稼穑，慎终追远，毋违农时，毋废礼仪。

“至于鳏寡孤独废疾者，咸得其所，无致匮乏。”
+ ---
> 汤征诸侯，葛伯不祀，汤始征之，作《汤征》。
### 汤征
葛伯仇饷，汤始征，自葛始，十一征而无敌于天下。
+ ---
> 伊尹去亳适夏，既丑有夏，复归于亳。入自北门，乃遇汝鸠、汝方。作《汝鸠》、《汝方》。
### 汝鸠
惟尹自夏徂亳，逯至在。汤曰：格汝其有吉志”尹曰：‘后，我来越今昀。余闵其有夏众民吉好，其有后厥志其仓，龙二玉，弗虞有众。民沇曰：“余﨤汝皆亡。”惟灾虐德暴，动亡典。“夏有祥，在西在东，见章于天，其有民率曰：“惟我速祸。”咸曰：“胡今东祥不章？今其如台？”’汤曰：‘汝告我夏隐率若时？’尹曰：‘若时汤盟誓﨤尹，兹乃柔大萦。汤往征弗服，挚度，挚德不僭。自西捷西邑，𢦟其有夏，播民入于水，曰：“战。”帝曰：‘一勿遗。’
### 汝方
惟尹既﨤汤咸有一德，尹念天之败西邑夏，曰：‘夏自绝其有民，亦惟厥众，非民亡与守邑，厥辟作怨于民，复之用离心，我捷灭夏。今后胡不监？’挚告汤曰：‘我克协我友，今惟民远邦归志。’汤曰：‘吁嘘，何祚于民，俾我众勿远朕言？’挚曰：‘后其赉之，其有夏之金玉日邑，舍之吉言。’乃致众于中邑。
+ ---
> 伊尹相汤伐桀,升自陑,遂与桀战于鸣条之野,作《汤誓》。
### 汤誓
王曰：“格尔众庶，悉听朕言，非台小子，敢行称乱！有夏多罪，天命殛之。今尔有众，汝曰：‘我后不恤我众，舍我穑事而割正夏？’予惟闻汝众言，夏氏有罪，予畏上帝，不敢不正。今汝其曰：‘夏罪其如台？’夏王率遏众力,率割夏邑。有众率怠弗协，曰：‘时日曷丧？予及汝皆亡。’夏德若兹，今朕必往。”

“尔尚辅予一人，致天之罚，予其大赉汝！尔无不信，朕不食言。尔不徙誓言，予则孥戮汝，罔有攸赦。”
+ ---
> 汤既胜夏，欲迁其社，然天命有归，夏民所依，不可。乃作《夏社》。
### 夏社
汤告夏民曰：“惟矛小子履，受天明命，克黜夏桀，爰居于亳。今欲迁夏社，以示归命，然虑及天道不易，尔祖祀不可废。社者，邦本民依，不可轻易。予不敢违天逆民。夏社仍佑，唯上盖之，以绝天通。别立商社，以示归命，以彰先王一德，不绝尔祀，毋忘旧德。”
+ ---
> 汤既胜夏，不迁夏社，商臣诽谤，作《疑至》。
### 疑至
“昔者天去于地，众巫各立其社，通天以乱民，皇命不行。颛顼绝地天通而自专，号曰上帝，统御下民。今既克夏，当迁其社，以断夏命。”

汤曰：“予小子履，受天明命，克黜夏桀，爰宅于亳。今议迁夏社，虽归命，然宗祀不可轻改。夏社既立，历经数世，民信已久，动则不安。且天命有归，人心所向，予不敢违。盖夏社之顶，以绝夏命，另立商社，以彰一德。”
+ ---
> 汤既克夏，旧人雠逆，作《臣扈》。
### 臣扈
汤曰：“惟我先王，受天明命，朕克黜夏桀，代天罚罪。今予告汝旧人臣扈，勿怀忧惧。唯夏桀无道，休天命，予畏上帝，弗敢不正。今尔旧人，唯作我畜民，今尔臣扈，唯用享予先王神后，上帝佑乃孙子，永续乃祀。
+ ---
> 夏师败绩，汤遂徙之，遂伐三朡，俘厥宝玉。谊伯、仲伯作《典宝》。
### 典宝
+ ---
> 汤归自夏，至于大垧，仲虺作《诰》。
### 仲虺之诰
成汤放桀于南巢,惟有惭德。曰：“予恐来世以台为口实。”

仲虺乃作诰，曰：“呜呼！惟天生民有欲，无主乃乱，惟天生聪明时乂，有夏昏德，民坠涂炭，天乃锡王勇智，表正万邦，缵禹旧服。兹率厥典，奉若天命。夏王有罪，矫诬上天，以布命于下。帝用不臧，式商受命，用爽厥师。简贤附势，实繁有徒。肇我邦于有夏，若苗之有莠，若粟之有秕。小大战战，罔不惧于非辜。矧予之德，言足听闻。惟王不迩声色，不殖货利。德懋懋官，功懋懋赏。用人惟己，改过不吝。克宽克仁，彰信兆民。乃葛伯仇饷，初征自葛，东征，西夷怨；南征，北狄怨，曰：‘奚独后予？’攸徂之民，室家相庆，曰：‘徯予后，后来其苏。’民之戴商，厥惟旧哉！佑贤辅德，显忠遂良，兼弱攻昧，取乱侮亡，推亡固存，邦乃其昌。德日新，万邦惟怀；志自满，九族乃离。王懋昭大德，建中于民，以义制事，以礼制心，垂裕后昆。予闻曰：‘能自得师者王，谓人莫已若者亡。好问则裕，自用则小’。呜呼！慎厥终，惟其始。殖有礼，覆昏暴。钦崇天道，永保天命。”
+ ---
> 汤既克夏，将会诸伯，伊尹作《朝献》。
### 朝献
汤曰：“诸伯来献，或无马牛之所生，而献远方之物事，实相反不利。予将因其地所有以献，必易得不贵，其为四方献令。”

伊受命，为四方令，曰：“臣请正东，符娄、仇州、伊虑、沤深、十蛮、越沤，剪发文身，请令以鱼皮之鞞，乌鲗之酱，鲛鼥利剑为献。正南，瓯邓、桂国、损子、产里、百濮、九菌，请令以珠玑、玳瑁、象齿、文犀、翠羽、菌鹤、短狗为献。正西，昆仑、狗国、鬼亲、枳巳、闟耳贯胸、雕题、离卿、漆齿，请令以丹青、白旄、纟比罽、江历、龙角、神龟为献。正北空同、大夏、莎车、姑他、旦略、豹胡、代翟，匈奴、楼烦、月氏、韯犁、其龙、东胡，请令以橐驼、白玉、野马、騊駼、駃騠、良弓为献。”

汤曰：“善。”
+ ---
> 汤既黜夏命，复归于亳，作《汤诰》。
### 汤诰
王归自克夏，至于亳，诞告万方。王曰：“嗟！尔万方有众，明听予一人诰。惟皇上帝，降衷于下民。若有恒性，克绥厥猷惟后。夏王灭德作威，以敷虐于尔万方百姓。尔万方百姓，罹其凶害，弗忍荼毒，并告无辜于上下神祗。天道福善祸淫，降灾于夏，以彰厥罪。肆台小子，将天命明威，不敢赦。敢用玄牡，敢昭告于上天神后，请罪有夏。聿求元圣，与之戮力，以与尔有众请命。上天孚佑下民，罪人黜伏，天命弗僭，贲若草木，兆民允殖。俾予一人辑宁尔邦家，兹朕未知获戾于上下，栗栗危惧，若将陨于深渊。凡我造邦，无徙匪彝，无即慆淫，各守尔典，以承天休。尔有善，朕弗敢蔽；罪当朕躬，弗敢自赦，惟简在上帝之心。其尔万方有罪，在予一人；予一人有罪，无以尔万方。呜呼！尚克时忱，乃亦有终。”
+ ---
> 咎单作《明居》。
### 明居

+ ---
> 成汤既没，太甲元年,伊尹作《伊训》、《肆命》、《徂后》。
### 伊训
惟元祀十有二月乙丑，伊尹祠于先王。奉嗣王祗见厥祖，侯、甸群后咸在，百官总已以听冢宰。伊尹乃明言烈祖之成德，以训于王。曰：“呜呼！古有夏先后，方懋厥德，罔有天灾。山川鬼神，亦莫不宁，暨鸟兽鱼鳖咸若。于其子孙弗率，皇天降灾，假手于我有命，造攻自鸣条，朕哉自亳。惟我商王，布昭圣武，代虐以宽，兆民允怀。今王嗣厥德，罔不在初，立爱惟亲，立敬惟长，始天家邦，终于四海。呜呼！先王肇修人纪，徙谏弗弗，先民时若。居上克明，为下克忠，与人不求备，检身若不及，以至于有万邦，兹惟艰哉！敷求哲人，俾辅于尔后嗣，制官刑，儆于有位。曰：‘敢有恒舞于宫，酣歌于室，时谓巫风，敢有殉于货色，恒于游畋，时谓淫风。敢有侮圣言，逆忠直，远耆德，比顽童，时谓乱风。惟兹三风十愆，卿士有一于身，家必丧；邦君有一于身，国必亡。臣下不匡，其刑墨，具训于蒙士。’呜呼！嗣王祗厥身，念哉！圣谟洋洋，嘉言孔彰。惟上帝不常，作善降之百祥，作不善降之百殃。尔惟德罔小，万邦惟庆；尔惟不德罔大，坠厥宗。”
+ ---
> 太甲既立，不明，伊尹放诸桐。三年复归于亳，思庸，伊尹作《太甲》三篇。
### 太甲上
惟嗣王不惠于阿衡，伊尹作书曰：“先王顾諟天之明命，以承上下神祗。社稷宗庙，罔不祗肃。天监厥德，用集大命，抚绥万方。惟尹躬克左右厥辟，宅师，肆嗣王丕承基绪。惟尹躬先见于西邑夏，自周有终。相亦惟终；其后嗣王罔克有终，相亦罔终，嗣王戒哉！祗尔厥辟，辟不辟，忝厥祖。”

王惟庸罔念闻。伊尹乃言曰：“先王昧爽丕显，坐以待旦。帝求俊彦，启迪后人，无越厥命以自覆。慎乃俭德，惟怀永图。若虞机张，往省括于度则释。钦厥止，率乃祖攸行，惟朕以怿，万世有辞。”

王未克变。伊尹曰：“兹乃不义，习与性成。予弗狎于弗顺，营于桐宫，密迩先王其训，无俾世迷。王徂桐宫居忧，克终允德。”
+ ---
### 太甲中
惟三祀十有二月朔，伊尹以冕服奉嗣王归于亳，作书曰：“民非后，罔克胥匡以生；后非民，罔以辟四方。皇天眷佑有商，俾嗣王克终厥德，实万世无疆之休。”

王拜手稽首曰：“予小子不明于德，自厎不类。欲败度，纵败礼，以速戾于厥躬。天作孽，犹可违；自作孽，不可逭。既往背师保之训，弗克于厥初，尚赖匡救之德，图惟厥终。”

伊尹拜手稽首曰：“修厥身，允德协于下，惟明后。先王子惠困穷，民服厥命，罔有不悦。并其有邦厥邻，乃曰：‘徯我后，后来无罚。’王懋乃德，视乃厥祖，无时豫怠。奉先思孝，接下思恭。视远惟明；听德惟聪。朕承王之休无斁。”
+ ---
### 太甲下
伊尹申诰于王曰：“呜呼！惟天无亲，克敬惟亲。民罔常怀，怀于有仁。鬼神无常享，享于克诚。天位艰哉！德惟治，否德乱。与治同道，罔不兴；与乱同事，罔不亡。终始慎厥与，惟明明后。先王惟时懋敬厥德，克配上帝。今王嗣有令绪，尚监兹哉。若升高，必自下，若陟遐，必自迩。无轻民事，惟艰；无安厥位，惟危。慎终于始。有言逆于汝心，必求诸道；有言逊于汝志，必求诸非道。呜呼！弗虑胡获？弗为胡成？一人元良，万邦以贞。君罔以辩言乱旧政，臣罔以宠利居成功，邦其永孚于休。”
+ ---
> 伊尹作《咸有一德》。
### 咸有一德
伊尹既复政厥辟，将告归，乃陈戒于德。曰：“呜呼！天难谌，命靡常。常厥德，保厥位。厥德匪常，九有以亡。夏王弗克庸德，慢神虐民。皇天弗保，监于万方，启迪有命，眷求一德，俾作神主。惟尹躬暨汤，咸有一德，克享天心，受天明命，以有九有之师,爰革夏正。非天私我有商,惟天佑于一德；非商求于下民，惟民归于一德。德惟一，动罔不吉；德二三，动罔不凶。惟吉凶不僭在人，惟天降灾祥在德。今嗣王新服厥命，惟新厥德。终始惟一，时乃日新。任官惟贤材，左右惟其人。臣为上为德,为下为民。其难其慎，惟和惟一。德无常师,主善为师。善无常主，协于克一。俾万姓咸曰：‘大哉王言。‘又曰：‘一哉王心’。克绥先王之禄，永厎烝民之生。呜呼！七世之庙，可以观德。万夫之长，可以观政。后非民罔使；民非后罔事。无自广以狭人，匹夫匹妇，不获自尽，民主罔与成厥功。”
+ ---
> 沃丁既葬伊尹于亳，咎单遂训伊尹事，作《沃丁》。
### 沃丁
+ ---
> 伊陟相大戊，亳有祥桑谷共生于朝。伊陟赞于巫咸，作《咸乂》四篇。
### 咸乂
+ ---
> 太戊赞于伊陟，作《伊陟》、《原命》。
### 伊陟

### 原命
+ ---
> 仲丁迁于嚣，作《仲丁》。
### 仲丁
+ ---
> 河亶甲居相，作《河亶甲》。
### 河亶甲
+ ---
> 祖乙圯于耿，作《祖乙》。
### 祖乙
+ ---
> 盘庚五迁，将治亳殷，民咨胥怨。作《盘庚》三篇。
### 盘庚上
盘庚迁于殷，民不适有居，率吁众戚出，矢言曰：“我王来，即爰宅于兹，重我民，无尽刘。不能胥匡以生，卜稽，曰其如台？先王有服，恪谨天命，兹犹不常宁；不常厥邑，于今五邦。今不承于古，罔知天之断命，矧曰其克徙先王之烈？若颠木之有由蘖，天其永我命于兹新邑，绍复先王之大业，厎绥四方。”

盘庚斅于民，由乃在位以常旧服，正法度。曰：“无或敢伏小人之攸箴！”王命众，悉至于庭。

王若曰：“格汝众，予告汝训汝，猷黜乃心，无傲徙康。

古我先王，亦惟图任旧人共政。王播告之，修不匿厥指。王用丕钦；罔有逸言，民用丕变。今汝聒聒，起信险肤，予弗知乃所讼。非予自荒兹德，惟汝含德，不惕予一人。予若观火，予亦拙谋作，乃逸。

若网在纲，有条而不紊；若农服田，力穑乃亦有秋。汝克黜乃心，施实德于民，至于婚友，丕乃敢大言汝有积德。乃不畏戎毒于远迩，惰农自安，不昏作劳，不服田亩，越其罔有黍稷。

汝不和吉言于百姓，惟汝自生毒，乃败祸奸宄，以自灾于厥身。乃既先恶于民，乃奉其恫，汝悔身何及！相时憸民，犹胥顾于箴言，其发有逸口，矧予制乃短长之命！汝曷弗告朕，而胥动以浮言，恐沈于众？若火之燎于原，不可向迩，其犹可扑灭。则惟汝众自作弗靖，非予有咎。

迟任有言曰：‘有惟求旧，器非求旧，惟新。’古我先王暨乃祖乃父胥及逸勤，予敢动用非罚？世选尔劳，予不掩尔善。兹予大享于先王，尔祖其徙与享之。作福作灾，予亦不敢动用非德。

予告汝于难，若射之有志。汝无侮老成人，无弱孤有幼。各长于厥居。勉出乃力，听予一人之作猷。

无有远迩，用罪伐厥死，用德彰厥善。邦之臧，惟汝众；邦之不臧，惟予一人有佚罚。凡尔众，其惟致告：自今至于后日，各恭尔事，齐乃位，度乃口。罚及尔身，弗可悔。”

### 盘庚中
盘庚作，惟涉河以民迁。乃话民之弗率，诞告用亶。其有众咸造，勿亵在王庭，盘庚乃登进厥民。曰：“明听朕言，无荒失朕命！呜呼！古我前后，罔不惟民之承保。后胥戚鲜，以不浮于天时。殷降大虐，先王不怀厥攸作，视民利用迁。汝曷弗念我古后之闻？承汝俾汝惟喜康共，非汝有咎比于罚。予若吁怀兹新邑，亦惟汝故，以丕徙厥志。

今予将试以汝迁，安定厥邦。汝不忧朕心之攸困，乃咸大不宣乃心，钦念以忱动予一人。尔惟自鞠自苦，若乘舟，汝弗济，臭厥载。尔忱不属，惟胥以沈。不其或稽，自怒曷瘳？汝不谋长以思乃灾，汝诞劝忧。今其有今罔后，汝何生在上？

今予命汝，一无起秽以自臭，恐人倚乃身，迂乃心。予迓续乃命于天，予岂汝威，用奉畜汝众。

予念我先神后之劳尔先，予丕克羞尔，用怀尔，然。失于政，陈于兹，高后丕乃崇降罪疾，曰‘曷虐朕民？’汝万民乃不生生，暨予一人猷同心，先后丕降与汝罪疾，曰：‘曷不暨朕幼孙有比？’故有爽德，自上其罚汝，汝罔能迪。古我先后既劳乃祖乃父，汝共作我畜民，汝有戕则在乃心！我先后绥乃祖乃父，乃祖乃父乃断弃汝，不救乃死。

兹予有乱政同位，具乃贝玉。乃祖乃父丕乃告我高后曰：‘作丕刑于朕孙！’迪高后丕乃崇降弗祥。

呜呼！今予告汝：不易！永敬大恤，无胥绝远！汝分猷念以相徙，各设中于乃心。乃有不吉不迪，颠越不恭，暂遇奸宄，我乃劓殄灭之，无遗育，无俾易种于兹新邑。

往哉！生生！今予将试以汝迁，永建乃家。

### 盘庚下
盘庚既迁，奠厥攸居，乃正厥位，绥爰有众。曰：“无戏怠，懋建大命！今予其敷心腹肾肠，历告尔百姓于朕志。罔罪尔众，尔无共怒，协比谗言予一人。古我先王，将多于前功，适于山。用降我凶，德嘉绩于朕邦。今我民用荡析离居，罔有定极，尔谓朕曷震动万民以迁？肆上帝将复我高祖之德，乱越我家。朕及笃敬，恭承民命，用永地于新邑。肆予冲人，非废厥谋，吊由灵各；非敢违卜，用宏兹贲。

呜呼！邦伯师长百执事之人，尚皆隐哉！予其懋简相尔念敬我众。朕不肩好货，敢恭生生。鞠人谋人之保居，叙钦。今我既羞告尔于朕志若否，罔有弗钦！无总于货宝，生生自庸。式敷民德，永肩一心。”
+ ---
> 高宗梦得说，使百工营求诸野，得诸傅岩，作《说命》三篇。
### 说命上
王宅忧，亮阴三祀。既免丧,其惟弗言,群臣咸谏于王曰：“呜呼！知之曰明哲，明哲实作则。天子惟君万邦，百官承式，王言惟作命，不言，臣下罔攸禀令。”

王庸作书以诰曰：“以台正于四方，惟恐德弗类，兹故弗言。恭默思道，梦帝赉予良弼，其代予言。”乃审厥象，俾以形旁求于天下。说筑傅岩之野，惟肖。爰立作相。王置诸其左右。

命之曰：“朝夕纳诲，以辅台德。若金，用汝作砺；若济巨川，用汝作舟楫；若岁大旱，用汝作霖雨。启乃心，沃朕心，若药弗瞑眩，厥疾弗瘳；若跣弗视地，厥足用伤。惟暨乃僚，罔不同心，以匡乃辟。俾率先王,迪我高后,以康兆民。呜呼！钦予时命，其惟有终。”

说复于王曰：“惟木徙绳则正，后徙谏则圣。后克圣，臣不命其承，畴敢不祗若王之休命？”

### 说命中
惟说命总百官，乃进于王曰：“呜呼！明王奉若天道，建邦设都，树后王君公，承以大夫师长，不惟逸豫，惟以乱民。惟天聪明，惟圣时宪，惟臣钦若，惟民徙乂。惟口起羞，惟甲胄起戎，惟衣裳在笥，惟干戈省厥躬。王惟戒兹，允兹克明，乃罔不休。惟治乱在庶官。官不及私昵，惟其能；爵罔及恶德，惟其贤。虑善以动，动惟厥时。有其善，丧厥善；矜其能，丧厥功。惟事事，乃其有备，有备无患。无启宠纳侮，无耻过作非。惟厥攸居，政事惟醇。黩予祭祀，时谓弗钦。礼烦则乱，事神则难。”

王曰：“旨哉！说。乃言惟服。乃不良于言，予罔闻于行。“说拜稽首，曰：“非知之艰，行之惟艰。王忱不艰，允协于先王成德，惟说不言有厥咎。”

### 说命下
王曰：“来！汝说。台小子旧学于甘盘，既乃遯于荒野，入宅于河。自河徂亳，暨厥终罔显。尔惟训于朕志,若作酒醴,尔惟麹糵；若作和羹，尔惟盐梅。尔交修予，罔予弃，予惟克迈乃训。”

说曰：“王，人求多闻，时惟建事，学于古训乃有获。事不师古，以克永世，匪说攸闻。惟学，逊志务时敏，厥修乃来。允怀于兹，道积于厥躬。惟斅学半，念终始典于学，厥德修罔觉。监于先王成宪，其永无愆。惟说式克钦承，旁招俊乂，列于庶位。”

王曰：“呜呼！说，四海之内，咸仰朕德，时乃风。股肱惟人，良臣惟圣。昔先正保衡作我先王，乃曰：‘予弗克俾厥后惟尧舜，其心愧耻，若挞于市。’一夫不获，则曰时予之辜。佑我烈祖，格于皇天。尔尚明保予，罔俾阿衡专美有商。惟后非贤不乂，惟贤非后不食。其尔克绍乃辟于先王，永绥民。”

说拜稽首，曰：“敢对扬天子之休命。”
+ ---
> 高宗祭成汤，有飞雉升鼎耳而雊，祖己训诸王，作《高宗肜日》、《高宗之训》。
### 高宗肜日
高宗肜日，越有雊雉。祖己曰：“惟先格王，正厥事。”乃训于王。曰：“惟天监下民，典厥义。降年有永有不永，非天夭民，民中绝命。民有不若德，不听罪。天既孚命正厥德，乃曰：‘其如台？’呜呼！王司敬民，罔非天胤，典祀无丰于昵。”

### 高宗之训
+ ---
> 殷始咎周，周人乘黎。祖伊恐,奔告于受,作《西伯戡黎》。
### 西伯戡黎
西伯既戡黎，祖伊恐，奔告于王。曰：“天子！天既讫我殷命。格人元龟，罔敢知吉。非先王不相我后人，惟王淫戏用自绝。故天弃我，不有康食。不虞天性，不迪率典。今我民罔弗欲丧，曰：‘天曷不降威？’大命不挚，今王其如台？”

王曰：“呜呼！我生不有命在天？”
祖伊反曰：“呜呼！乃罪多，参在上，乃能责命于天？殷之即丧，指乃功，不无戮于尔邦！”
+ ---
### 微子
殷既错天命，微子作诰父师、少师。

微子若曰：“父师、少师！殷其弗或乱正四方。我祖厎遂陈于上，我用沈酗于酒，用乱败厥德于下。殷罔不小大，好草窃奸宄。卿士师师非度。凡有辜罪，乃罔恒获，小民方兴，相为敌仇。今殷其沦丧，若涉大水，其无津涯。殷遂丧，越至于今！”

曰：“父师、少师，我其发出狂？吾家耄逊于荒？今尔无指告予，颠隮，若之何其？”

父师若曰：“王子！天毒降灾荒殷邦，方兴沈酗于酒，乃罔畏畏，弗其耇长旧有位人。

今殷民乃攘窃神祗之牺牷牲，用以容，将食无灾。

降监殷民，用乂仇敛，召敌仇不怠。罪合于一，多瘠罔诏。

商今其有灾，我兴受其败；商其沦丧，我罔为臣仆。诏王子出迪，我旧云刻子。王子弗出，我乃颠隮。自靖，人自献于先王，我不顾行遁。”


