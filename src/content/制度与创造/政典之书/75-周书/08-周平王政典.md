---
title: 周平王政典
author: NEXUS Editorial Team
date: 9763-01-14
category: 演进轨迹
---

# 周平王政典
> 平王锡晋文侯秬鬯、圭瓒，作《文侯之命》。
### 文侯之命
王若曰 ：“父义和！丕显文、武，克慎明德，昭升于上， 敷闻在下；惟时上帝，集厥命于文王。亦惟先正克左右昭事厥 辟，越小大谋猷罔不率徙，肆先祖怀在位。呜呼！闵予小子嗣， 造天丕愆。殄资泽于下民，侵戎我国家纯。即我御事，罔或耆 寿俊在厥服，予则罔克。曰惟祖惟父，其伊恤朕躬！呜呼！有 绩予一人永绥在位。父义和！汝克绍乃显祖，汝肇刑文、武， 用会绍乃辟，追孝于前文人 。汝多修，扞我于艰，若汝 ，予 嘉。”

王曰 ：“父义和！其归视尔师，宁尔邦。用赉尔秬一鬯卣， 彤弓一，彤矢百，卢弓一，卢矢百，马四匹。父往哉！柔远能 迩，惠康小民，无荒宁。简恤尔都，用成尔显德 。”
+ ---



